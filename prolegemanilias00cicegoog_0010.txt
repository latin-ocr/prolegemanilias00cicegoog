G ORATIO

gesserunt, aguntur certissima 'populi Romani vecti·
galia et maxima, quibus amissis et pacis ornamenta
»252 et subsidia belli requiretis), aguntur bona multorum
'⁵ civium, quibus est a vobis et ipsorum et reipublicae ,
7 causa consulendum. ΙΙΙ. Et quoniam semper ap-
petentes gloriae praeter ceteras gentes atque avidi
laudis fuistiS, delenda vobis est illa macula, Mithri-
datico bello superiore concepta, quae penitus jam in-
sedit atque inveteravit in populi Romani nomine:
quod is, qui uno die, tota Asia, tot in civitatibus, uno
nuntio atque una litterarum significatione cives Ro-
manos necandos trucidandosque denotavit, non modo
adhuc poenam nullam suo dignam scelere suscepit,
sed ab illo tempore annum ,iam tertium et vicesimum
regnat, et ita regnat, ut se non Ponti neque Cappa-
dociae latebris occultare velit, sed emergere ex patrio
regno atque in vestris vectigalibus, hoc est, in Asiae
81uce versari. Etenim adhuc ita vestri cum illo
rege contenderunt imperatores, ut ab illo insignia
victoriae, non victoriam reportarent. Triumphavit
L. Sulla, triumphavit L. Murena de Mithridate, duo
fortissimi viri et summi imperatores: sed ita trium-
pharunt, ut ille pulsus superatusque regnaret. Ve-
rumtamen illis imperatoribus laus est tribuenda, quod
egerunt; venia danda, quod reliquerunt: propterea
quod ab eo bello Sullam in Italiam respublica, Mu-
9 renam Sulla revocavit. IV. Mithridates autem omne ,
reliquum tempus non ad oblivionem veteris belli,
sed ad comparationem novi cdntiilit· , qui, postea-
quam maximas aedificasset ornassetque classes exer-
citusque permagnos, quibuscumque ex gentibus po-
tuisset, comparasset, et se Bosporanis, finitimis suis,
bellum inferre simularet, usque in Hispaniam legatos

 

 

